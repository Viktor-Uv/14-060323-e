Ой ходить сон коло вікон,
А дрімота — коло плота.
Питається сон дрімоти:
— А де будем ночувати?
— Де хатонька теплесенька,
Де дитина малесенька,—
Там ми будем ночувати,
Дитиночку колихати.

Ой на кота та воркота,
На дитину та й дрімота,
Котик буде воркотати,
Дитинонька буде спати.



У маленькій, у хатині
На тепленькій кожушині
Хтось дрімає, хтось муркоче,
Спозаранку спатки хоче.
Увесь вечір, цілу нічку
Не зімкнула вона вічки,
Зашукала хитру мишку,
Натрудилась вона трішки.
Приспів:
Киць-киць-киць-киця, киця-кицюня,
Мур-мур-мур-мурка, мурка-манюня,
Киць-киць-киць-киця, киця-кицюня,
Мур-мур-мур-мурка, мурка-манюня.
